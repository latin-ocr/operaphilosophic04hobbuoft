CAP. Ι.

De gravitate.

310 PROBLEMATA PHYsloA.

Quoniam enim terrae axis per omnem motum
annuum semper est sibi ipsi parallelus, necessarium
est tali parallelismo conservande, ut poli motus
hujus et motus annui sint iidem: quantum saltem
judicare sensus potest. Circulus enim quem punctis
notavi, et intra quem moveri terram supponO, mag-
nitudinem respectu solis habet insensibilem: nam
suppono hoc quoque.

A. Etsi satis intelligam quo modo gravia deorsum,
idque velociter in medio loco inter polos motus
hujus, id est, sub eclipticam dejiciantur: non tamen
satis capi0, quomodo idem fieri possit sub eclipticae
polos, Dicturus enim puto non ες, quod lapis
descendit velocius inter tropiCOS‚ quam prope
polos eclipticae.

B. Non multo quidem velocius. Potes autem
animadvertisse, quod flocci nivis quo proprius
acceditur ad poIOS, eo majores sunt: id quod
signum non minimum est, quod cadunt a loco
sublimiore apud nos quam in partibus polo arctico
propinquioribus3 et ob eam causam in minores
partes cadendo dividuntur, more aquae ab alta
rupe perpendiculariter decidentis, Sed utcunque
id sit, videre potes ex ipsa figura, quod motus
rejecti aeris in E et F non est ad terram perpendi-
culariS, sed tendit partim quidem in altum, partim
vero versus polos: et propterea etiam sub ipsos
polos non multo tardius movetur quam inter tro-
picos, Praeterea, motum hunc suppono non modo
in terra, sed etiam in sole, et luna, et reliquis
stellis tam fixis quam errantibus : quorum motuum
compositione, motus aeris a medio mundi versus
polos augeri aliquantum necesse est.

A. Verisimile est.

