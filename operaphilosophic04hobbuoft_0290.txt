278 DE NATURA AERIS.

in eadem specie corporis non sequitur gravis
molem, sed altitudinem: quamquam de pondere
aliter sentiendum est.

B. Hypothesim tuam de corpusculorum terreo-
rum in aere terram ambiente motu circulari sim-
plice, confirmat quidem experimentum hoc de
hydria hortulanorum: magis tamen illud alterum
de machina quam modo descripsisti, in qua injecta
per vim aqua rursus ejicitur. Machinae autem arti-
ficem novi.

A. Nonne et ille unus est ex collegis tuis Ρ

B. Minime. Est enim machinoperS, non phi-
losophUS.

A. Siquidem philosophia sit (ut est) scientia
causarum, quo magis philosophi habendi sunt illi
qui machinas ad experimenta commodas invene-
runt, experimentorum causas nescienteS, quam hic
qui causas nesciens excogitavit machinas? Diffe-
rentia enim nulla hic est, nisi quod alter quod nescit
nescire se fatetur, alteri non fatentur.

B. Post aquae et aeris naturas examinataS, per-
gamus (si ita vis) ad naturam ignis. Et primo,
ignis quid est? Corpus an accidens?

A. Qui ignem, et effectus ejuS, quotidie vides
et sentis et nominaS, tibine opus est ut dicat ali-
quis quid sit ἓ

B. Ego ignem vidi sine materia ignita nunquam.
Lignum, carbonem, ferrum, materiam denique
quamcunque, si candescat et calefaciat, ignem voco:
et tu quoque. Mihi ergo videtur ignis corpus esse,
vel potius multa simul in lign0, vel alia materia
ignita, corpuscula ignea.

A. Sed corpuscula illa suntne ignita?

B. Non ignita, sed ignis merus,

