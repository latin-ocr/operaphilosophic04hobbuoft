302 AD REGEM.

Praeterea, nihil scripsi contra episcopatum, neque
contra episcopum quemquam protestantem. Quam ergo
causam habeat episcoporum nostrorum quisquam de me
loquendi tanquam de Atheo, plane nesci0. Nonnulli
tamen eorum, ut audio, id faciunt z atque etiam illam a
clementia tua profectam Amnestiam, qua et ipsi usi sunt,
mihi invidenteS‚ illius libri memoriam cum dedecore
mec, in concione etiam coram te ipsc, contra charitatem
Christianam refricant.

Quoniam autem plerisque eorum displicuit etiam
liber meus DE CIVE‚ in quo dogmata illa quibus offen-
duntur non apparent, fieri potest ut aegre ferant quod
Ecclesiae authoritatem dependere faciam a potestate re-
gia: id quod credo non videbitur Maj estati tuae atheismus
neque haeresia, cum Ecclesia Anglicana nihil aliud sit
quam populus tuus,

“ Sed quid tu⁷'‚ objiciet aliquiS‚ “ omnino haec tractaS,
cum religio non philosophiae pars sit, sed legis ?'’

Recte quidem hoc, siquidem qui sic objiciunt, sic sen-
tirent. Sed mea haec illo tempore scribebantur, quo
Regnum Christi summis sceleribus praetendebatur. Jure
ergo hypocrisim sceleratorum hominum indignatuS‚
Scripturae Sacrae de Regno Dei quid dicerent quantum
potui penitissime scrutari statui.

Tantae igitur calumniae causa in libris meis nulla est.

