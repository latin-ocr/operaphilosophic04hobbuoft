PROBLEMATA PHYSICA. 323

A. Unde autem fit ut animalia tam cito, nimi-
rum, in spatio quatuor minutorum horae, in reci-
piente interficiantur ?

B. Nonne animalia sic inclusa insugunt in pul-
mones aerem vehementissime motum? Quo motu
necesse est ut transitus sanguiniS, ab uno ad
alterum cordis ventriculum interceptus, non multo
post sistatur. Cessatio autem sanguinis mors est.
Possunt tamen animalia, cessante sanguine, revi-
viscere, si aer externus satis mature intromittatur,
vel ipsa in aerem temperatum, antequam refrixerit
sanguis, extrahantur. Idem aer in recipiente car-
bones ardentes extinguit: sed et illi, si dum satis
calidi sunt eximantur, relucebunt. Notissimum
est, quod in fodinis carbonum terreorum (cujus
rei experimentum ipse vidi) saepissime e lateribus
foveae ventus quidam undequaque exit qui fossores
interficit ignemque extinguit, sicut illorum reci-
piens: qui tamen reviviscunt, si satis cito ad aerem
liberum extrahantur.

A. Si phialam aquae in recipiens dimiseriS, ex-
ucto aere bullire videbis aquam. Quid ad hoc re-
spondebis?

B. Credo profecto in tanta aeris motitatione
saltaturam esse aquam: sed ut calefiat, nondum
audivi. Sed imaginabile non est saltationem illam
a vacuo nasci posse. Spero jam certum te esse,
nullum esse machinae illius ,phaenomenom quo de-
monstrari potest ullum in universo locum dari cor-
pore omni vacuum.

Î‘. Mundum scis finitum esse, et per consequens
vacuum esse oportere totum illud spatium quod
est extra mundum, infinitum. Quid impedit quo
minus vacuum illud cum aere mundano permis-
ceatur? Y 2

CAP. 111.
s-vd

De vacuo.

