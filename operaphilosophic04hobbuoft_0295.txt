:DE NATURA AEms, 283

‘enim fuit, quod si ita esset, vestem omnem pilosam
oportere esse nigram. Et visus est plurimis recte
respondisse.

A. Quid, pilosne illos putaverunt esse corpora
adeo exigua, ut videri non possent? Conjicere
hinc licet quam sunt illi boni ratiocinatores: et
quae sit ab illis expectanda philosophia naturalis.
Fortasse nigredinis causam illam pro vera admit-
tere non voluere, quia eadem in libro DE CORPORE,
cap. xxvii, art. ultimo, ab Hobbio primo assignata
est. Quam autem duritiei causam assignatam ab
illis audiisti ?

Β. Ab aliquibus tres : primam, partium magnitu-
dinem: secundam‚ quod partium superficies mutuo
se tangant: tertiam, partium intricatam positio-
nem. Quarum sufficit ad corporum quorundam
indurationem unaquaelibet.

A. Quin corpuscula (qualia sunt atomi quas
supponit LucretiuS, atque etiam Hobbius) jam ante
dura, facile possint ab aliqua dictarum causarum
⁴compingi, ita ut totum ex illis factum durum fiat,
dubitandum 11011 est. Sed qui duritiei causam assig-
nare volunt, debent illi causam indicare duri primi.

B. Ita videtur. Quidam enim e nostriS, cum
redarguere illos vellent qui partium cohaesionem
glutini cuidam tribuebant, interrogaverunt eOS,
(et recte quidem ut nobis visum est), quodnam ,
⁴esset glutinis illius aliud gluten.

A. Eodem jure utens circa primam et ultimam
dictarum causarum, similiter quaero eg0, quid sit
in particulis duris totius duri quod efficit duritiem.
Nam argumentum, quo vos usi estis contra illos
qui supposuerunt gluten illud, aeque militat contra
vos 1pso8.

