PROBLEMATA PHYSICA. 331

Β. Decepit te phantasia tua. Si baculum manu
tenenS, cujus sit ignita pars extrema ut luceat, illam
velociter moveas, sitque motus ille circulariS, vide-
bitur circulus vel arcus circuli ignitus ; sin motus
sit rectuS, linea recta ignea, major vel minor pro
ratione velocitatis et spatii quod percurritur: cujus
rei causam satis nosti.

A. Causam puto esse, quod motus ab impres-
sione prima in organo duravit usque dum ab
objecto igne totus cirquUS, vel tota linea recta de-
scripta esset. Ex quo necessarium erat, ut ignis
ille in omnibus lineae, sive rectae sive curvae, punctis
simul videretur, cum ab omni parte sensum semper
aequaliter excitaret.

B. Causam ipsam dixisti. Scintilla ignis, etiam
minima visibilis, velociter ascendens videtur linea
ignea. Propter eundem illum motum quem sup-
posui, videtur etiam latior. Et propterea omnis
flamma necessario apparet multo major, (puto plus
quam centies major), quam est corpus ipsum unde
exit.

A. Scintillae quid sunt?

B. Sunt ligni, vel cujuscunque corporis inflam-
mati, minutissima frusta: quae frusta a motu illo
primum eriguntur, deinde effringuntur et evolant
cum aere una ascendente. Sed antequam evolant,
si ignis extinguatur, partes illae erectae nec evectae
naturam habent fuliginis : et sunt combustibileS,
id est, dissipabiles in frusta adhuc minutiora.

A. Etiam e frigidissimo lapide extundi potest
scintilla lucens. Non videtur ergo omnis scintilla
propter calorem splendescere.

B. Non: sed, ut dixi ante, calet et splendet prop-
ter illum quem toties dixi motum. Motus autem

CAP. 1v.
s-Y-—ae

De calore
et luce.

