274 DE NATURA Aulus,

nam Hobbii,'' inquiebat Owenus vice-cancellarius
Oxonii, “quaecunque ea sit non recipiemus ''): et
quod paucissimi sunt eorum qui scientias profiten-
tur, qui veritates difficiles ab aliis quam a se in-
ventas esse non doleant. Sed missa haec facientes,
pergamus ad phaenomena physica quorum causas
non a machina ista, sed aliunde didicitis. Imagi-
nare sphaeram vitream, cavam, e qua promineat
collum, illud quoque cavum. Per collum immitta-
tur fistula aenea, quae transiens per centrum perti-
neat fere ad fundum. Sit autem interstitium inter
collum et immissam fistulam ita clausum, ut aeri
pervium non sit. Per fistulam simul et collum
transadigatur clavicula, qua possit transitus aeri et.
aquae vel dari vel obstrui ad libitum. Totius in-
strumenti figuram videre potes ad finem cap. xxvi
libri Hobbiani DE CORPORE. In sphaeram hanc
vitream si aqua per fistulam injiciatur magna vi,
(ut fit in clysteribus), operaque repetatur quoties
visum erit, (potest ,autem hoc modo aqua impleri
circiter sphaerae dodrans), deinde, si versa clavicula
exitus patefiat, aqua ascendens paulatim omnis eji-·
cietur. Causam hujus phaenomeni Hobbius hanc
assignat. Aer, quo ab initio sphaera plenus* erat,
a corpusculis illis terreis motus motu circulari sim-
plice quem paulo ante descripsimuS, vi injectionis
coactuS, quiquidem purus est exit aquam injectam
penetrans in· aerem extrinsecum, locum relinquens
aquae. Sequitur ergo, corpusculis illis terreis minus
relinqui loci, in quo motum suum naturalem exer-
cere possint. Itaque in se mutuo impingentes
aquam urgent ad egressum: egredientem aer ex-

* “Plenus,'⁷ edit. 1661 et 1668.

