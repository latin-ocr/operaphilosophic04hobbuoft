DE NATURA AERIS. 267

incussi, est compressio intra vesicam quae extra,
cujus conatuS‚ propter viam motuum undiquaque
decussatam, tendit undiquaque ad superficiem ve-
sicae concavam. Quare necessarium est ut undi-
quaque intumescat, et crescente conatus vehementia
tandem laceretur.

B. Si acuS, magnete excituS, libere pendeat intra
recipienS‚ sequetur tamen ille motum ferri quod cir-
cumducitur extra recipiens, Item objecta, intus
posita, ab iis qui extra sunt videbuntur, et soni
intus facti audientur. Omnia haec aeque post atque
ante exuctionem aeris, nisi quod soni sunt aliquanto
post quam ante debiliores,

A. Manifestissima haec sunt signa recipientis
semper pleni, nec posse inde exugi aerem. Quod
autem soni inde sentiantur debiliores, signum est
consistentiae aeriS. C onsistentia autem aeris a motu
ejus est per lineas diametraliter oppositas

B. Etiam duo pendula aequalia et similia, in alti-
tudine aequali, si alterum in aere libero, alterum in
vacuato recipiente suspensum sit, simulque retracta
sint a situ perpendiculari; eorum itiones et redi-
tiones simul absolventur ; differentia saltem mani-
festa non apparet.

A. CredO. Recipiens enim non erat, ut putastiS,
magis vacuum post quam ante suctionem.

B. Si duo corpora dura, puta, marmora plana,
bene laevigata, se mutuo secundum superficies suas
planas tetigerint, illa, ut sciS, ita cohaerebunt, ut
in aere suspensa marmor inferius a superiore sine
magno pondere, aut alia magna vi, separari non
possit. Ponderi hoc attribuunt nostrum aliqui
columnae atmosphaericae‚ cujus nixus per resultum
terminatur in superficie inferiore inferioris marmo-

